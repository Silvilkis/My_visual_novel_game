{
	"tekstai" : 
	[
		{
			"nuotaika" : "neutralus",
			"zodziai" :
			[
			  "Buvai neseniai persikraustęs į naująjį miestą. Jis buvo ganėtinai mažas ir apsuptas tankaus miško. Į miestelį vedė vienas kelias, kuris vinguriavo važiuojant per miškus, tačiau čia atsidūrus pastebėjai, kad yra ir dar vienas kelias, kuris buvo ganėtinai apleistas ir vedė į kalnus.",
			  "Prieš keletą savaičių gavai laišką, kuriame buvo paaiškinta, kad paveldėjai namą. Niekad nebuvai itin artimas su savo tėvais, tuo labiau nežinojai, kad turi senelius, nes tėvai niekad apie tai nebuvo užsiminę, todėl žinia apie paveldėtą turtą buvo tau naujiena."
			]
		},
		{
			"nuotaika" : "susimastes",
			"zodziai" :
			[
				"Kadaise buvai skaitęs, kad šiame regione egzistuoja nuošalūs miesteliai, kuriuos gaubia keistos legendos, bet tau niekad nebuvo tekę tokio aplankyti. Tos istorijos dabar pasirodė neįprastai tikros ir ne tokios išgalvotos, kaip kadaise manei."
			]
		},
		{
			"nuotaika" : "neutralus",
			"zodziai" :
			[
				"Nuvijęs paikas mintis nusprendei keliauti ir susirasti paveldėtąjį namą. Važiuojant gatvėmis mastei, jog gaila, kad tavo tėvai žuvo avarijos metu vienoje iš savo daugelio žurnalistinių kelionių, nes dabar esant šiame miestelyje tau jų reikia labiausiai.",
				"Gailėjaisi, kad nebuvai artimas su jais, kad daug laiko užimdavo jų darbas ir kelionės, o kartais grįžę po savo komandiruočių jie atrodydavo dar labiau pasenę nei prieš išvykstant."
			]
		},
		{
			"nuotaika" : "susirupines",
			"zodziai" :
			[
				"Namai buvo masyvūs, vieni apipinti vis dar žaliuojančiais vijokliais, kitų sienas vagojo nudžiūvusių vijoklių šakos, siekiančios pačius langus ir rodos net lipančios pro jų langines į vidų. Žmonės, pro kuriuos pravažiuodavai, vaikščiojo nudelbę akis į žemę, arba spoksantys tiesiai prieš save.",
				"Jų oda buvo balkšva, nors lauke tvieskė kepinanti saulė. Gal tai čionykščių bruožas? Analizuojant įvairias teorijas pagaliau privažiavai namą, kurio adresas buvo dokumentuose."
			]
		},
		{
			"nuotaika" : "neutralus",
			"zodziai" :
			[
				"Pažvalgius aplink, pradėjai žingsniuoti link namo durų. Šios buvo sunkios ir medinės, ant jų puikavosi išraižytos varnų figūros."
			]
		},
		{
			"nuotaika" : "neutralus",
			"zodziai" :
			[
				"Išsitraukei raktus, kurie buvo pridėti prie laiško ir atrakinai duris. Durys lengvai girgžtelėjo ir į tave padvelkė medienos ir drėgnos žemės kvapas."
			]
		},
		{
			"nuotaika" : "susimastes",
			"zodziai" :
			[
				"Vaikštant po kambarius tu suvokei, kad drėgnos žemės kvapas dar labiau sustiprėjo. Emei mąstyti gal tai tiesiog blogas namo vėdinimas, todėl nusprendei atidaryti langą, tačiau nei vienas iš jų neatsidarė, o kai kuriuos buvo tankiai užgožę vijokliai.",
				"Susivokus, kad neturi daug laiko, nes ryt reikės grįžti namo, nusprendei nebedelsti ir imti fotografuoti kambarius skelbimui. Užbaigus fotografuoti kambarius ir peržvelgdamas darytas nuotraukas, supratai, kad lauke jau tamsu."
			]
		},
		{
			"nuotaika" : "issigandes",
			"zodziai" :
			[
				"Išėjus į lauką tave apėmė nuostaba. Visuose namuose kuriuos matei aplink degė šviesos. Nei vienas namas, kurį galėjai užmatyti, nebuvo tamsus. Tačiau šviesos, kurias matei, nebuvo įprastos elektros lempučių šviesos. ",
				"Jos mirguliavo ir keitėsi tavo akyse, rodėsi iš gelsvos persimainydavo į melsvą, oranžinę, žalsvą ir vėl gelsvą. Pamanei, kad tai nuovargis ir ėmei trinti akis, tikėdamasis, kad vėl atsimerkus nieko tokio nepamatysi, tačiau atsimerkus viskas tebebuvo taip pat. "
			]
		},
		{
			"nuotaika" : "issigandes",
			"zodziai" :
			[
				"Įsėdus į mašiną patraukei link miestelio centro, kur lyg ir atsiminei matęs viešbučio iškabą. Privažiavęs, pasistatei mašiną ir įėjai į vidų. Registratūroje sėdėjo įdubusių akių moteriškė, kurios balsas gergždė jai kalbant. Kol užsisakinei kambarį ir ji kažką rašė savo svečių knygoje, įdėmiai nužvelgei jos veidą.",
				"Jos oda atrodė pilkšva ir nejudri, aptraukusi kampuotos veido kontūrus. Nebuvai tikras kiek jai metų, nes jos veidas atrodė neįskaitomas ir sustingęs laike. Netrukus ji tau padavė raktus ir tu nužingsniavai į savo kambarį.",
				"Užmigus tave kamavo košmarai: matei susirūpinusius savo tėvų veidus, suvokei, kad jie įnirtingai tau kažką sako, bet niekaip negalėjai jų išgirsti, tarsi jų balsas būtų atimtas. Negana to, sapnas peraugo į košmarą, kur dieną matyti vijokliai ėmė raizgytis aplink tėvų kojas, kildami ir vis labiau spausdami jų kūnus, kol galiausiai pasiekė gerkles, užsiveržė ties jomis ir ėmė juos smaugti.",
				" Iš siaubo pašokai lovoje. Tavo širdis daužėsi krūtinėje, rodos, norėdama išlipti lauk. Atsisėdęs ant lovos krašto ėmei giliai kvėpuoti, sakydamas sau, kad tai tik sapnas, kupinas dienos įspūdžių.",
				"Taip sėdint suvokei, kad nebeužmigsi, todėl nusprendei išeiti į lauką pažiūrėti į žvaigždes, kurias mieste reta pamatysi, o čia jos turėtų būti neįtikėtinai ryškios. Pakilus nuo lovos, apsirengei šiek tiek šilčiau ir išėjai į lauką. Prieš išeinant dar pasiėmei mašinos raktelius, nes atsiminei, kad palikai telefono pakrovėją mašinoje, o telefono baterija jau seko lauk.",
				"Atsidūrus lauke suvokei, kad žvaigždžių nėra. Tiesą pasakius ten nebuvo nieko. Viską gaubė tiršta dusli migla, kurią ištiesus pirštus, rodos, galėjai paliesti.",
				"Negana to, pastebėjai, kad žemė, ant kurios stovėjai, buvo padengta storomis, apdžiūvusiomis vijoklių šakomis, kurių čia prieš tai nebuvo. Tau pajudėjus, netikėtai ėmė judėti ir vijokliai, kurie ėmė siekti tavo kojų."
			]
		}
	],
	"pasirinkimai" : 
	[
		{
			"teiginys" : "Dabar žvalgydamasis po miestelį jauteisi:",
			"mygtukai" : 
			[
				"Nustebęs čia gyvenančių žmonių tylumu.",
				"Sužavėtas už miestelio stūksančių kalnų didybe."
			],
			"atsakymai" :
			[
				[
					"Atrodo, žmonės net vaikščiojo atsargiai dėdami pėdas ant žemės, kad sukeltų kuo mažiau garso, o užkalbinti labiau murmėjo sau po nosimi nei norėjo kalbėtis su tavimi. Tau šiurpo oda."
				],
				[
					"Miestelis nebuvo didelis, bent jau jo centras, tačiau tave žavėjo čia esančių pastatų mistiškumas, žmonių ramybė ir nekalbumas. Miesto gaudesys ir žmonių landumas tave jau vargino ne pirmi metai, todėl ši vieta tau pasirodė kaip puikus atsitraukimas nuo miesto šurmulio. Tu lengviau atsidusai, ko niekad nedarydavai mieste, nes ten visada jausdavai įtampą ir svarbą visur skubėti."
				]
			]
		},

		{
			"teiginys": "Susimąstei:",
			"mygtukai":
			[
				"Ne veltui miestelis vadinasi Miglotosios kalvos. Vien pavadinimas kelia lengvą virpulį sumišusį su noru pasidomėti, kodėl miestelis gavo tokį neįprastą pavadinimą.",
				"Miestelio pavadinimas Miglotosios kalvos skamba mistiškai ir intriguojančiai, tačiau didžiausias susižavėjimas kyla pamačius tolumoje stūksančius kalnus savo akimis."
			],
			"atsakymai":
			[
				[
					"Prisimeni, kad ne veltui pats laiškas, kurį gavai su paveldėjimo dokumentais ir adresu, atrodė įdomiai antspauduotas, raidės kaligrafiškai išraitytos ant popieriaus, ką esi matęs tik senoviniuose filmuose arba istorinėse knygose.",
					" Iš pradžių tau tai atrodė įdomu ir priminė tiesiog prabangios kontoros braižą, bet dabar esant šiame miestelyje emei jausti nejaukumą. Tau niekad neteko matyti tokių tylių žmonių vaikštinėjančių miesto gatvėmis, net jų rūbai atrodė labiau ne modernūs ir šiuolaikiniai, o pasenę keletu dešimtmečių."
				],
				[
					"Prisimeni, jog pats laiškas, kurį gavai su paveldėjimo dokumentais, buvo nestandartinis, primenantis senovę arba labai išskirtinumo besivaikančią kontorą. Tačiau būtent tai tave ir sudomino atvykti čia pačiam. Žvalgydamasis vis dar tyliai džiaugeisi savo sprendimu, čia esančių žmonių individualumu ir unikalia išvaizda.",
					"Jų rūbai priminė šiek tiek filmuose matytus senovinius rūbus, tačiau pamanei, jog tai geras būdas pritraukti turistus ar išreikšti savo miestelio unikalumą. Akimirką pagavai save mąstant, kad ir pats norėtum išbandyti tokią aprangą ir susimąstei, kur būtų galima gauti tokių rūbų."
				]
			]
		},
		{
			"teiginys" : "Mąstei, jog dabar taip norėtum paklausti:",
			"mygtukai" :
			[
				"Kodėl seneliai gyveno taip nuošaliai? Kodėl jie niekad nepasakojo, kad tu iš vis turi senelius?",
				"Kodėl jie niekad nepasakojo, kad tu turi senelius ir jie gyvena tokioje nuostabioje vietoje?"
			],
			"atsakymai":
			[
				[
					"Važiuojant šios mintys sukosi tavo galvoje, o žvalgantis pro mašinos langus jautei kylant dar daugiau klausimų, nes namai, kuriuos matei, tau nepriminė mažo miestelio namukų, kuriuose savo įprastus gyvenimus gyvena čionykščiai.",
					"Tai vertė tave dar labiau kapstytis po savo mintis, bandant atsiminti bent kažkokią nuotrupą, kur tėvai būtų, kad ir netyčia, užsiminę apie senelius ar šią vietą."
				],
				[
					"Važiuojant šios mintys sukosi tavo galvoje, o žvalgantis pro mašinos langus jautei kylant dar daugiau klausimų, nes namai, kuriuos matei, tau priminė neįprastus istorinius, net šiek tiek magiškus namus. ",
					"Tai vertė tave dar labiau kapstytis po savo mintis, bandant atsiminti bent kažkokią nuotrupą, kur tėvai būtų, kad ir netyčia, užsiminę apie senelius ar šią stebuklingą vietą."
				]
			]
		},
		{
			"teiginys" : "Įvažiavai į kiemą, sustojai priešais namą, o išlipus iš mašinos ir pažvelgus į namą:",
			"mygtukai" :
			[
				"Pajutai neramumą širdyje.",
				"Pajutai džiaugsmą širdyje."
			],
			"atsakymai":
			[
				[
					"Namas buvo didelis ir senas, tačiau neįprastai tvarkingas. Nesimatė jokių nusidėvėjimų, kieme esanti žolė buvo lygi lyg ką tik nupjauta. ",
					"Tačiau aplink namą kaip ir visus kitus kuriuos matei pravažiuodamas, vinguriavo vijoklių gijos. Dauguma jų jau buvo sudžiūvusios, bet kelios vis dar žaliavo ir stiebėsi į saulę. Tavo nugara nubėgo šiurpas pagalvojus apie gyvenimą šiame name."
				],
				[
					"Namas buvo didelis ir senas, tačiau neįprastai tvarkingas. Nesimatė jokių nusidėvėjimų, kieme esanti žolė buvo lygi lyg ką tik nupjauta. Tačiau aplink namą kaip ir visus kitus kuriuos matei pravažiuodamas, vinguriavo vijoklių gijos.",
					"Dauguma jų jau buvo sudžiūvusios, bet kelios vis dar žaliavo ir stiebėsi į saulę. Tavo veidą užliejo šypsena pagalvojus koks didingas šis namas ir net sudvejojai ar tikrai nori jį parduoti, bet deja, tau labai reikėjo pinigų."
				]
			]
		},
		{
			"teiginys" : "Pamanei :",
			"mygtukai" :
			[
				"Kraupios durys lyg iš siaubo istorijų",
				"Mistinės durys lyg iš pasakų istorijų"
			],
			"atsakymai":
			[
				[
					"Įtarumas dar labiau ėmė apgaubti tavo mintis. O gal aš suklydau čia atvažiuodamas? Gal reikėjo namo pardavimui nusamdyti kvalifikuotą žmogų ir nesiimti to pačiam?"
				],
				[
					"Jaudulys dar labiau apgaubė tavo kūną. Džiaugeisi kad nenusisamdei jokio kito žmogaus čia atvykti ir apžiūrėti namo."
				]
			]
		},
		{
			"teiginys" : "Pagalvojai :",
			"mygtukai" :
			[
				"Keista, niekad nesu užuodęs namuose nieko panašaus.",
				"Keista, jaučiuosi lyg jau esu kažkur užuodęs šį kvapą"
			],
			"atsakymai":
			[
				[
					"Apsidairius ir susiradus jungiklį, jį paspaudei ir namuose įsižiebė šviesa. Namas buvo aukštomis lubomis kupinas keistų baldų, kuriuos buvai matęs tik filmuose. Uždarius duris ėmei vaikščioti iš kambario į kambarį ir junginėjant šviesas, apžiūrinėti kambarius.",
					"Tavo nuostabai visi kambariai buvo tvarkingi ir ten nebuvo nei menkiausios dulkelės. Nejau kažkas viską sutvarkė prieš man atvykstant? O gal mano seneliai buvo labai tvarkingi? Tai sukėlė susierzinimą, jog kažkas galbūt dar turi šio namo raktus."
				],
				[
					"Apsidairius ir susiradus jungiklį, jį paspaudei ir namuose įsižiebė šviesa. Namas buvo aukštomis lubomis kupinas keistų baldų, kuriuos buvai matęs tik filmuose. Uždarius duris ėmei vaikščioti iš kambario į kambarį ir junginėjant šviesas, apžiūrinėti kambarius.",
					"Tavo nuostabai visi kambariai buvo tvarkingi ir ten nebuvo nei menkiausios dulkelės. Tai tau sukėlė pasitenkinimą, kadangi prižiūrėti namai reiškia ir tvarkingą bendruomenę, kuri rūpinasi vienas kitu, net po vieno nario netekties."
				]
			]
		},
		{
			"teiginys" : "Tave apėmė:",
			"mygtukai" :
			[
				"Nejaukumo jausmas, nes miestelis nuo pat pradžių atrodė keistas.",
				"Nuovargis ir noras greičiau pasiekti lovą, šis miestelis poilsiui atrodė tobula vieta."
			],
			"atsakymai":
			[
				[
					"Tu panorai kuo greičiau išeiti iš šio namo, todėl patraukei link lauko durų vildamasis, kad miestelyje bus motelis, kur galėsi praleisti naktį ir tau nereiks miegoti šiame name."
				],
				[
					"Gailėdamasis kad negali likti šiame name (kadangi čia nebuvo šilto vandens), patraukei link lauko durų vildamasis, kad miestelyje bus motelis, kur galėsi praleisti naktį."
				]
			]
		},
		{
			"teiginys" : "Iš namų plieskė keistos šviesos, o praėjus akimirkai staiga užgeso. Tu:",
			"mygtukai" :
			[
				"Aiktelėjai iš netikėtumo ir tave apėmė baimė.",
				"Aiktelėjai iš netikėtumo, bet tave apėmė susižavėjimas."
			],
			"atsakymai":
			[
				[
					"Tavo galvoje ėmė suktis mintys, kad kažkas čia netaip. Ėmei atsiminti visas skaitytas knygas apie keistus miestelius ir jų gyventojus, atsiminti visas kriminalines istorijas apie žmonių dingimus ir baisiausius nutikimus. ",
					"Apėmus tokioms mintims žnybtelėjai sau ir įkvėpus keletą gilių įkvėpimų, pagalvojai, kad turi nuraminti savo vaizduotę. Miestelis paprastas, tvarkingas nors ir keistas, o tau vistiek reikia surasti motelį ir sulaukti ryto, nes nuovargis jau merkė akis."
				],
				[
					"Tave apėmė lengvas kvaitulys. Šviesos, kurias regejai, vis dar raibuliavo tavo akyse, kur iki šiol nebuvai matęs nieko gražesnio.  Regėtų spalvų šiluma tarsi užpildė kažkokią tuštumą tavyje, kurią žinojai iki tol ten esant.",
					"Ar čia esantys žmonės turi kažkokias tradicijas? Kažkokį slaptą tarpusavio susitarimą? Užsimerkei ir ėmei kvėpuoti giliau. Tavo nosį vėl užliejo name užuostas stiprus medienos ir drėgnos žemės kvapas. ",
					"Supratai, kad jau seniai nesijautei taip gerai, taip…ramiai, tarsi būtum ten, kur ir turėjai būti visą šį laiką. Dūstelėjai ir atsimerkęs pasukai link mašinos."
				]
			]
		},
		{
			"teiginys" : "Tu ėmei trauktis atgal ir pakėlęs akis apsidairyti aplink, išvydai:",
			"mygtukai" :
			[
				"Iš miglos link tavęs artėjančius miestelėnų veidus.",
				"Ne ką kita, o kaip savo tėvus, per miglą artėjančius link tavęs."
			],
			"atsakymai":
			[
				[
					"Iš tavo burnos išsiveržė riksmas, nes artėjančios prie tavęs būtybės nebuvo panašios į žmones. Jų veidai ir kūnai buvo perplyšę pusiau, kai kuriuose žiojėjo skylės, iš kurių slinko lauk vijoklių šakos. Nuo jų girdėjosi medžio trynimasis į medį, baisus girgždesys veriantis tavo ausis."
				],
				[
					"Iš tavo burnos išsiveržė aiktelėjimas, nes negalėjai patikėti tuo, ką matei. Žmonės, kurių netekai taip seniai, artėjo link tavęs, labiau plaukė per miglą, rodos, nepajudindami nei vieno raumens. Jiems artėjant nuo jų padvelkė tuo pačiu tave visą dieną lydėjusiu medienos ir žemės kvapu."
				]
			]
		}
	],
	"pabaiga" : 
	[
		{
			"nuotaika" : "baubas",
			"zodziai" :
			[
				"Puolei bėgti link tos pusės, kur stovėjo tavo mašina. Bėgant vijokliai vijosi aplink tavo kojas, vis bandydami jas pagriebti ir sulaikyti tave vienoje vietoje. Bėgdamas meldei, kad mašina būtų toje pusėje, į kurią skuodi, nes rūke vos sugebėjai įžiūrėti toliau pusės metro."
				,
				"Rūkas vis labiau tankėjo, tarsi norėdamas praryti tave. Tavo laimei, mašina buvo ten, kur tu ir bėgai. Pribėgęs pradėjai rakinti mašinos dureles. Laikas tarsi sustojo, tavo rankos nepaliaujamai drebėjo nesugebant suimti tinkamo raktelio, tačiau galiausiai tau pavyko. "
				,
				"Įsėdęs užvedei mašiną ir įjungei šviesas, o tada pamatei juos. Šviesa šiek tiek prasklaidė rūką, tačiau iš jo išniro persikreipę veidai, kuriuose žiojėjo skylės, o po jas narstė šakos lyg besisukančios gyvatės po olas. Puolei važiuoti atgal, kažką nutrenkdamas, tada vėl staigiai į priekį, numušdamas keletą tų padarų."
				,
				"Tu nesupratai, ar važiuoji į tinkamą pusę, vienintelis tavo troškimas buvo kuo greičiau dingti iš čia. Spausdamas greičio pedalą skuodei gatve tikėdamasis, kad privažiuosi išvažiavimą iš miestelio, tačiau išvažiavimo niekaip negalėjai rasti. Jauteisi, kad sukiesi ratais, o pro langą įžvelgdavai vien rūką arba miško pakraščius."
				,
				"Taip blaškantis mašina netrukus ėmė trūkčioti ir stoti. Tave apėmė dar didesnis išgąstis, o mintys ėmė tiesiog dusinti, kartodamos, kad jautei, jog kažkas čia netaip, kad tėvai niekada nebuvo užsiminę apie jokius senelius, o ši vieta nuo pat pradžių atrodė keista."
				,
				"Galiausiai mašina sustojo ir šviesos užgeso. Tu likai vienas, tamsoje, mašinoje, kuri galutinai paskendo rūke. Užsirakinai visas dureles ir ėmei tikėti, kad gal, gal tai tik sapnas, o gal taip galėsi išlaukti ryto, tuo labiau, kad tų padarų nesimatė aplink."
				,
				"Netrukus, taip sėdint, išgirdai medienos girgždesį ir šnarenimą. Tuo metu, kai suvokei, kad jis sklinda iš mašinos vidaus, pro vėdinimo angas ėmė veržtis vijoklių gijos, kurios tiesėsi tiesiai į tave. Čiupai dureles bandydamas jas atplėšti, bet šios nejudejo."
				,
				"Vijoklių šakos ėmė rangytis aplink tavo rankas ir kojas, o kai bandei jas nusiplėšti, jos dar stipriau įsirėžė į tave. Tavo siaubui, jos ėmė raustis tau po oda, sukeldamos visišką paniką. Supratai, kad nebegali nieko padaryti, nes tavo kūnas darėsi nebeatsakantis į tavo judesius ir paskutinę akimirką prieš prarandant sąmonę suvokei, kad sapne, kuriame matei tėvus, jų lūpos kartojo žodį BĖK."
			]
		},
		{
			"nuotaika" : "baubas",
			"zodziai" :
			[
				"Puolei bėgti link tos pusės, kur stovėjo tavo mašina. Bėgant vijokliai vijosi aplink tavo kojas, vis bandydami jas pagriebti ir sulaikyti tave vienoje vietoje. Bėgdamas meldei, kad mašina būtų toje pusėje, į kurią skuodi, nes rūke vos sugebėjai įžiūrėti toliau pusės metro. O rūkas vis labiau tankėjo, tarsi norėdamas praryti tave visą. Tavo laimei, mašina buvo ten, kur tu ir bėgai. Pripuolus pradėjai rakinti mašinos dureles. Laikas tarsi sustojo, tavo rankos nepaliaujamai drebėjo, nesugebant suimti tinkamo raktelio, tačiau galiausiai tau pavyko."
				,
				"Įsėdęs užvedei mašiną ir įjungei šviesas, o tada pamatei juos. Šviesa šiek tiek prasklaidė rūką, tačiau iš jo išniro persikreipę veidai, kuriuose žiojėjo skylės, o po jas nardė šakos lyg besisukančios gyvatės po olas. Tarp daugybės veidų vėl išvydai juos, savo tėvus. Dabar jau aiškiai matei, kad keletą jų galūnių buvo pakeitusios vijoklių šakos, su kuriomis jie rėmėsi eidami. Tavo galvoje nuolat sukosi mintis, ar tai vis dar sapnas? Ar tai vis dar tas pats košmaras?"
				,
				"Netikėtai tave surakino taip seniai girdėtas balsas, tavo mamos balsas. Tau atrodė, jog balsą girdi iš visur. Iš pradžių jis sklido, berdamas padrikus ir kapotus žodžius, kurie tarpais persimaišydavo su garsiu lapų šnarėjimu, tarpais rodėsi, kad girdi jį tiesiai savo galvoje. Tu norėjai bėgti, bet ilgesys ir patirtas skausmas tave sukaustė. Užsimerkęs tu išvydai jų veidus, ramius, tokius, kokius atsimindavai kadaise."
				,
				"Jie tiesė į tave rankas ir dabar tu supratai, jog tie žodžiai, kuriuos girdėjai, kuriuos sapnavai, prašė likti. Jie nepaprastai troško, kad liktum čia, šiuose kalnuose, šiuose miškuose amžinai su jais, jie kartojo, kad čia tavo vieta, jog čia visad buvo tavo vieta. O tu, jau labai seniai norėjai tos ramybės, kurią matei jų veiduose, norėjai vėl būti kažkieno dalimi."
				,
				"Netrukus atsimerkei ir suvokei, kad guli lauke ant žemės, mašinos durelės buvo praviros, matyt, padarai ištempė tave lauk. Gulėjai apsuptas jų, stebimas, kaip bandomasis objektas, tačiau nebijojai. Žvelgdamas į juos ėmei matyti jų akyse tas pačias šviesas, kurias regejai tą vakarą žmonių namuose, tą pačią persimainančią spalvų prizmę."
				,
				" Stebėjai, kaip tos spalvos mainosi, raibuliuoja, ir tai buvo gražiausia, ką buvai matęs per daugelį metų. “Aš noriu likti čia, su jumis,” išgirdai pats save tariant. “Mes tavęs laukėm”, atsakymas atsklido tarsi nuo jų, tarsi ištartas tavo paties mintyse. Tą pačią akimirką tave užliejo sodrus, šiek tiek net dusinantis drėgnos žemės ir medienos kvapas. Užsimerkei ir paskutinėmis akimirkomis pajutai tave apraizgant galybes šakų, kur tavo kūnas tarytum pasidalijo į begalę kūnų, susijungiančių į vieną gyvą organizmą"
			]
		}
	]
}